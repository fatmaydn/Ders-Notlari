# MySQL Giriş Ders Notu 1

### SQL Nedir?

SQL (Structered Query Language) Veritabanı işlemleri için kullanılan bir alt dil olarak bilinmektedir. Verilerin belirli kriterlere göre sunulması işlemine sorgu denir. Sorgu işlemi ise SQL ile yapılabilmektedir. SQL Veritabanı sistemi bir programlama dili olarak bilinse de, aslında bir veritabanı yönetim sistemidir. Bilgisayarda dağınık olarak yer alan verilerin düzenlenerek depolanması için SQL veritabanı sistemi geliştirilmiştir.

### SQL Veritabanı Kullanımının Avantajları

- SQL Veritabanı bilgileri rahatlıkla kategorize edebilmektedir. Kategorik olarak depolanan bilgiler sayesinde dağınıklık ortadan kalkar. Ayrıca bir veriye ulaşmak çok daha kolay ve hızlı olacağından dolayı zamandan tasarruf sağlar.

- SQL sistemi sayesinde tekrar eden verilerden kurtulunmuş olacaktır.

- Bilgisayar hafızasında dağınık halde bulunan bilgilerin klasöre dönüştürülebilmesine yardımcı olur. Bu sayede boş yer işgalinin önüne geçilmiş olur.

- Bütün veritabanı işlemlerinde SQL sistemine ihtiyaç duyulmaktadır. SQL veritabanının temel amacı, hem verilerin hem de veri kümelerinin modellenmesini sağlamaktır.

### SQL Veritabanı Kullanılarak Yapılabilecek İşlemler

- Yeni veriler çekmek

- Var olan verileri kaydetmek

- Verilerin tamamını güncellemek

- Verilerin sorgulanmasını ve aramasını yapmak

- Silinen verilerin kayıtlarını yeniden oluşturulmasını sağlamak

- Güvenlik ayarları yapmak

- Yeni tablolar oluşturmak

### SQL ile Sorgulama Yapan Yazılımlar

- Oracle SQL: Veritabanı yazılım sistemleri arasında en güçlü olan yazılımdır. Bütün büyük firmalar ve uygulamalarda kullanılabilmektedir.

- Microsoft SQL Server (MSSQL): Sunucu tabanlıdır ve Microsoft tarafından geliştirilmiştir. SQL sistemi kullanarak işlemler yapılmaktadır.

- MySQL: Hem ücretsiz hem de açık kaynaklı olan bir SQL sistemidir. Bu sistemin geliştiricisi Oracle'dır.

- Access: Bu sistem de Microsoft tarafından geliştirilmiştir. Diğer sistemlere göre daha küçük olan uygulamalar için geliştirilmiştir.
